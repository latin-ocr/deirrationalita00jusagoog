260 Hugo Jusatz

correptas in monosemum spatium putes. Quod quamvis comicis
concedi possit, tamen cum tragicorum arte non convenit.
Accedit quod si in illa explicatione acquiesceremus, quamvis
res ipsae intellectae et numeri spatium servatum esset, tamen,
praesertim cum anapaesti longam a comicis interdum solvi con-
stet (Christ. Metr.² p. 328), facere non possumus, quin legem
Aristoxeneam, qua tempus primum, quantum iambi arsi ra-
tionali exprimitur, omnium temporum, quaecumque ad usum
spectant, minimum esse statuitur, falsam esse et cum rebus
ipsis non convenire concedamus. Ultima autem via nobis
erit ea, ut anapaestos iambis intermixtos trisemum spatium
excedere statuamus, correptione autem alius pedis universum
trimetri iambici spatium duodeviginti morarum servari. Quod
accidere potest, si singuli vel pauci anapaesti iambis admis-
centur, non ver0, si plures deinceps ponuntur atque ade0‚ ut
interdum fit apud comicos (ex. gr. Vesp. 879), totum trime-
trum excepto pede ultimo ex anapaestis componitur.

Atqui anapaestos trimetris immixtos omnes una absolvere
non licet. Nam per se liquet interesse inter comicorum in
anapaestis admittendis licentiam ex pronuntiatione vulgari
ortam ¹) et tragicorum artem, qua anapaestus nisi in primo
pede sponte non ponitur, a ceteris vero pedibus abest, nisi
inest in nominibus propriis. Huc autem spectare mihi videntur
μέτρα ἆπεμφαίνοντα. De quorum natura, quamvis loci com·
plures extent, tamen dilucidius solus refert Aristides in operis
parte, quae est de metrica p 57 fin. Mb.: καλεῖται δέ τινα
(μέτρα) καὶ ἆπεμφαίνοντα, όταν ἐν τοῖς συνθέτοις ποσὶν,
ὅπου χρεία βραχείας, μακρὰ παραληφθῇ, ᾦ τινες καὶ τῶν
ἀρχαίων κέχρηνται διὰ τὴν τῶν ὀνομάτων ἀνάγκην. Quae
' si recte intellego, μέτρα ἂπεμφαίνοντα non sunt metra clauda,
ad quae rettulit Rufinus (p. 559, 25 Κ.), 0nec metra, quae παρὰ

 

1) Unde item fluxisse videtur anapaestorum in fabularum satyrica-
rum trimetris usus. Neque enim inveniri anapaestum nisix in versibus,
qui personis lascivioribus (velut Sileno, Cyclopi, choro satyrorum in Euri-

pidis Cyclope) tribuuntur, abesse a generosioribus „notum est (cf. Hermann.
praef. ad Cycl. p. XII).

 

