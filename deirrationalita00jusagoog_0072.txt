234 Hngo Jusatz

veroin illo pede λόγος ὃ τοῦ ἐπιτρίτου est γνώριμος τῇ αἷσ-
θήσει, ἰιι hoc idem est ἄγνωστοςῖ Quid autem obstabat, quo-
minus Aristoxenus tempus primum in hoc dimidium eius spatii
habere statueret, quod statuit in illo? An cum pedes illi, quos
exemplo protulimus, differant μεγέθει, conveniant inter se γένει,
irrationalitatem inesse credamus in agoge celeriore? Apparet
autem illos a metricis rationibus adeo non liberos ac dissue-
factos esse, ut eas in rhythmicam intulerint. Neque enim pro-
ficiscuntur a tempore primo, sed a syllaba brevi3 ea enim utun-

· tur mensura, ea profecto quodcunque incommensurabile est,

irrationale esse statuunt. Quae cum Aristoxeno imputant, quam
illiberali animo et rationibus praestitutis ac praeiudicatis misere
obstricto fuisse eum insimulant, si rationalia et legitima ea sola
iudicasset, quae mensurantur spatio minimo eorum, quae ad usum
spectant, quamvis alia permulta non minus certa sint ac definita.
Tempus igitur quoddam est irrationale non propterea, quod tem-
pore primo sit incommensurabile, verum quia irrationale est, i. e.
spatium proportione cum aliis intercedente certa non definitur,
non excipit tempus primum, quantumcunque id esse statuitur.

Quod autem in harmonica inter minimum spatium , quod
spectat ad usum et eius duplum duo alia spatia rationalia
intersunt, in rhythmica non item , mirum non est, quoniam
altera disciplina musica alteris utitur conditionibus. In har-
monica enim ad intervallorum spatia accurate percipienda
multum adiuvamur sonorum repetitione, in rhythmica vero
num spatium idem quod antea sit redditum, non est explo-
ratum. Accedit quod temporis unius perceptio nisi in com-
plurium temporum accurata proportione non posita est, et quod
aures multo facilius dignoscunt sonorum varias qualitates (τά-
σεις) quam quantitates (χρόνους). Itaque rationes notionesque
utriusque disciplinae musicae sunt communes, diversae con—
ditiones ac res.

Denique qua inconstantia in notionibus adhibendis Aristo-
xenum egisse illi putant, cum in definitione intervallorum di-
xerit irrationalia differre (παραλλάττειν) a rationalibus ἀλόγῳ
τινὶ διαστήματι, in alia autem operis parte unum idemque

 

