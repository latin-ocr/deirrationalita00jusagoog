200 Hugo J usatz

p. 51, 12 W.: ἀλόγων, ὦν οὖκ ἔχομεν διόλου τὸν λόγον τὸν
αὐτῶν (αὐτὸν libri) τῶν χρονικῶν μερῶν εἰπεῖν πρὸς ἄλληλα)
et Bacchius (p. 23 Mb„ == 66, 28 W.: ὁπόσῳ δέ ἐστιν ἐλάσσων
ἢ μείζων διὰ τὸ λόγῳ εἶναι δυσαπόόοτον, ἐξ αὗτοῦ τούτου
συμβεβηκότος ἄλογος ἐκλήθη) una voce affirmant rhythmicos
omnino non potuisse dicere ‚ quanto irrationalia tempora a
rationalibus discrepent. Quos locos omnes Westphalius (Frg.
u. Lehrss. p. 221, alias3 item Gratius p. 39) ex perversa vocis
ἄλογος interpretatione ortos esse contendit3 nimirum provocat
ad Aristoxenum ipsum (item Brambachius Rh. u. metr. Unter-
suchungen p. 15), quippe qui dicat τὸ ἄλογον esse κατὰ τοὺς
τῶν ἀριθμῶν μόνον λόγους ῥητόν, i. e. numerorum proportione
exprimi posse. Quae verba quam perperam perspexerit West·
phalius, infra demonstrabo. Quomodo autem erroris, qui ipsi
videtur, consensum ortum esse cogitaret, ne verbo quidem in-
dicavit. Ego quidem causam aliam cogitare nequeo quam
originis communionem. Atqui a quo repetierunt omnes tres,
ultimus auctor alius esse non potuit nisi Aristoxenus. Sed
utut id est, constat Dionysium, qui Aristoxeni vel Aristoxene-
orum libros inspexisse videtur, nihil compertum habuisse de
certa quadam temporum irrationalium mensura.

CAPUT VI.
De irrationalitate harmonica.

Cum autem de choreo irrationali exposuisset musicus,
rationalitatem et irrationalitatem‚ quae λαμβάνεται περὶ τοὺς
ῥυθμοὺς, explicat eo , ut cum rationalitatis et irrationalitatis
harmonicae natura conferat. Si igitur illo duce harmonica
praecepta cum rhythmicis comparare volumuS, ante omnia
quaerendum nobis est, quaenam utriusque disciplinae elementa
conferri possint. Pluribus locis aliis Aristoxenus cum tempo·
ribus rhythmicae contulit intervalla harmonicae: el. rh. p. 264
Mor. = 32, 11 W. confert intervalla ἀσύνθετα et σύνθετα cum
temporibus incompositis et compositis. Ibidem p. 29, 22 W„

