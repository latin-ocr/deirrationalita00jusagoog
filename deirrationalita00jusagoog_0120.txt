282 Hugo J usatz

Adsuescendum vero iam eius, quod choriambi brevem
priorem contendimus praeditam esse thesis dignitate et ordine.
Choriambum enim veterum nemo dividit nisi in trochaeum et
iambum, in trochaeum scilicet non eum, qui thesi utitur disema,
arsi monosema‚ sed contra. Nam nisi prior brevis percussa
esset quamvis levissime, non intellegeremus, qui fieret, ut
produceretur. Si autem, ut adhuc creditum est, quoties di·
iambo choriambus respondet, idem pedis spatium exprimeretur
modo longa trisema, modo longa disema et brevi ”

“²⁹1 · “’ 1 “ ” 1¹·-

-υυ ι.. -υυ ι-
praeter omnem opinionem praeterque leges rhythmicas fieret.
In quotquot enim locis aut metrum cum anacrusi metro anacru-
sis experti aut clausula catalectica acatalectae respondere vide-
batur, ei omnes corrupti sunt et plerumque emendati. Omnium
autem absurdissime egit Meissnerus (Philol. X p. 1 sqq), quiin
diiambi cum choriambo responsione adaptavit choriambo di·
iambum, ita ut huius *percuteret arsin; quin Christius (Metr.²
p. 472) ipse id capessiturus fuisse videtur, nisi brevem per-
cutere saepe cogeretur. At mihi quidem ignota notis potius
adaptanda esse videntur, diiambo choriambum.

Itaque si choriambi et ionici brevem priorem percutiemus,
anaclasis et originem et naturam eiusmodi esse consentaneum
est, ut quo gravior thesi ictus additur, eo maius fiat tempus
ictu subiectum, sin thesium ictus aequi facti sunt, tum spatia
eis obnoxia quoque fiant aequa.

In ionico dimetro anaclomeno temporis quinti partem ad
quartum trahere, ut syzygiae fierent inter se non tam reapse,
quam origine et ratione aequales, metricorum fuisse constat.
Dubium autem est, utrum Aristoxenus idem fere voluerit, an
in illo metro pedes trochaicos servare rhythmum legitimum,
anaclasin vero sive parallagen spectare ad dimetri ionici ana-
clomeni primum tempus et ultimum, et anaclomenum ortum esse
dixerit ex tetrapodia trochaica ita, ut de thesi prima detra-
heretur tempus monosemum, adderetur arsi ultimae. Atque
ita quidem sensisse musicum non abnuendum est, si modo

 

 

 

