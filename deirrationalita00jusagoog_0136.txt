'Q

298 nugo Jusatz

Cum autem in eisdem non modo carminibus, sed etiam
periodis (Py. 11 str. 2. Ist. VI str. 5) inveniantur metra illis paria,
quae brevibus irrationalibus utentia frequentioribus servent
legem Porsonianam‚ statuendum erit agogen mutari posse in
eiusdem periodi membris, laesae autem legis Porsonianae exem-
pla posita esse non in totius carminis indole, sed in locorum
ipsorum, in quibus insunt agoge, nec carminum, quae viris dedi-
cata sunt, naturam per se differre ab eorum, quae pueris, sed
in illis gravitatem ac rhythmi tarditatem magis adamari quam
in his.

Sunt autem in epiniciis Pindaricis pseudologaoedicis eis,
quae maxime utuntur metris alloeometris, metra quaedam in
periodo sua prima, quae incipiant ab iambo aut ita, ut iambum
statim sequatur dactylus ‚ quem inesse dicunt (Ol. I str. 1,
ep. 2, X str. 6, Py. II ep. 2. 3. 6, V ep. 2. 5, X str. 4, Nem. 11 1,
VH str. 1) aut ut intercedat trochaeus (Ol. X ep. 1. Ist. VH
1. 5). Supersedeo inquirere, quem ad modum is pes iam·
bicus sit percutiendus. Nostra hic id solum interest, quod iam-
bus ille excipitur spondeo duobus locis Pindaricis:

Ol. X 48: τιμάσαις πόρον Ἀλφεοῦ
901 θνάσκοντι στυγερώτατος
rx. v. 6: ἐνιπὰν ἇλιτοξένων.

Anacreonti autem nulla alia responsionis in glyconeorum
basibus forma usui est quam iambi et spondei l); in perio·
dorum exordiis illum admisit, hoc semper usus est in ceteris
periodi membris. Atque quamquam semper caesuram ponit
post thesin glyconei extremam, tamen metra non tempore inani
diremta sed synaphia quadam inter se conexa esse docet
productio brevis finalis per duplices consonantes , a quibus
incipit glyconeum sequens, ut iam in praefatione (p. 178 adn.)
docuimus. Quae cum ita sint, primae in glyconeis mediis
syllabae longitudo non fluxit ex ea temporis rhythmici licentia,
quae in periodorum vel versuum initiis admittitur, verum
posita est in propria irrationalitatis duplicis forma. Quoniam

1) Nam frg. 5, 2· Σμερδιης 14, 3: νηνι (νηνι ’ῖ)1 frg. 121 οὔτ’ ἐμὴν
ἁπαλὴν κασι ν dubium an recte sit restitutum, fort. αμήν.

 

