188 Hugo J usatz

cipiendis cautissimi ac diligentissimi, non fuisse credo legem
universe edicere, cum violari eam et ipsi statim concedendum
sit et Westphalius (Rh.³ p. 63. 287) aliique concesserint.
Porro in verbis illis mutilis: λόγον μέντοι et qu. seq. non
licet subaudire κατέχουσιν ,αἱ συλλαβαί. Nam si verba τῶν
μεγεθῶν ad λόγον attributive addita essent, nec tantum ab eo
distare et articulo τὸν praedita esse posceremus. Quae cum
ita sint, et ad sensum et ad verborum compositionem multo
aptius erit, si non ex Quinctiliano (IX 4, 45) petita καὶ οἱ
παῖδες ἰ’σασι in fine addimus Westpbalium (ΒΜ p. 62) sequen-
tes, sed τῶν μεγεθῶν praedicative dictum esse rati inserimus
post id ipsum sive e Pselli sententia: εἶναι οἱ παλαιοὶ ἔφασαν
ῥυθμικοὶ sive e sensu Aristoxeni: εἶναι οἱ πρὸ ἡμῶν ἔφασαν.
Delebis igitur μὲν illud post μεγέθη in antecedente sententia,

nisi forte eam quoque non tam Aristoxeno quam adversariis
illis tribues.¹)

 

1) Ern. Grafius in libello nuper edito, qui inscribitur „Rhythmus und
Mettum. Zur Synonymik.“ Marburg 1891, ex eodem Pselli loco, de quo
locuti sumus , effecit (p. 38) Aristoxenum, quod diceret μεγέθη μὲν γὰρ
κτλ., primum docuisse, syllabas inter se non esse aequae, nam esse duo
genera - nimirum exclusis irrationalibus et disemo spatio maioribus —,
longas et breves , quas tamen eadem semper proportione inter se teneri.
Quod rem tam cotidianam ac tritam Aristoxenus elocutus sit, excusat
Gratius rei novitate, quae tum fuerit. Quasi vero aequales ab Aristoxeno
id edoceri debuerint, quod illa aetate nec novum erat et recte se habere
negavit Aristoxenus. — Idem Grafius (p. 24) contendit, musicam et rhyth-
micam ita abhorrere a prosa oratione (πεζὴ λέξις Dionys. c. 11), ut sylla-
barum communium, quae dicuntur, illae rationem habeant, haec non item.
Sane quidem , at qui locos illos supra allatos huius rei testes afferre po-
tuerit, non intellego. Nam in pristino locorum illorum exemplo oppositas
fuisse inter se non pedestrem sermonem et poetarum usum, verum rhyth-
micorum et metricorum de eisdem verbis quibuslibet poeticis iudicia ac
rationes , docent omnes praeter Dionysium loci, quos pamm curavit G.
Prosa autem oratio a Dionysio inducta est metricae artis loco, ut metricae ·
de universa syllabarum mensura praecepta ad rhetoricam quoque pertinere
ostenderentur et ad oratorum usum conferrentur.

