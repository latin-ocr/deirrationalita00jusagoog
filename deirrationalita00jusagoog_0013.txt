PROOEMIUM.

CAPUT I.

Hodierna de Graecorum rhythmica arte doctrina
adumbratur.

Rhythmicae Graecorum doctrinae principia petenda esse
ab Aristoxeno et veteres consensisse videntur (cf. Blass Kleine
Beitr. zur gr. Metrik in annal. philol. CXXXIII p. 451) et eorum,
qui nostra aetate ad eam artis musicae partem studia sua
contulere,. nemo fere est qui neget. At quamquam viri docti
haut pauci operam dedere Tarentini celeberrimi reliquiis i'nter-
pretandis, tamen adhuc tantum abest, ut quidquid praeceperit
rhythmica illius doctrina, denuo construere et ad poetarum
metra explicanda adhibere nobis liceat, ut ne imaginem qui-
dem satis certam adumbrare possimus doctrinae universae,
quae libris¹) ρυθμικὰ στοιχεῖα inscriptis continebatur. Causae
autem talis status, in quali cognitio nostra versatur, me iudice
cum aliae sunt, tum ea potissimum, quod a nostrae aetatis
usu rationes suas adeo non abstinebant viri docti, ut conceptas

 

1) An dicam libro? Quae enim Aristoxenus in exordio iam pertractata
esse dicit, ea facile possunt delegari ad prooemium, in quo disseruit de
musicae doctrinae partibus (cf. Bartels‚ Aristoxeni el. rhythm. fragm.
Bonnae 1854, p. 21). Pauciora enim sunt, quam ut librum potuerint ex-
plere3 Aristides quidem Quintilianus paucis (p. 31 Mb. =p. 47, 5-9 Westph.
Fragm. u. Lehrsatze) ea absolvit. Quae autem viri docti (Westphal. p. 26 sq.
Bartels p. 18 sqq. Caesar Rh. Mus. N. F. I p. 627)·libro primo tribuunt
ex Psello maxime petita, ea pertinent ad τὸν ἐν μουσικῇ ταττόμενον
ῥυθμόν, de quo tum demum disputaturum se esse profitetur musicus
(p. 268 init. Mon). Itaque excerptis nostris inserenda potius erunt quam
proprio libro comprehendenda3 cf. infra p. 189.

12*

 

