184 Hugo J usatz

non de rationibus metricorum et rhythmicorum, sed de infiniti
rhythmi et metri definiti discrimine agitur (cf. Aristid. c. 23.
p. 49 fin. Mb.; frg. Parisin. apud Keil. gr. lat. VI 631, 143 Mar.
Vict. p. 183, 273 Diomed. p. 5123 Charis. p. 281); deinde quia
πολλάκις illius sensus etiam ampliatus sit, cum redditus sit
per „plerumque“ (cf. Westph. Frgg. u. Lehrss. p. 247). Itaque
quae solus habet ille sive Marius sive Aphthonius, ea ex prae·
cepto B petita superaddidit, cum suo loco recte se habeant,
hic perversa sint. Porro C praeceptum apud eundem et Lon-
ginum non idem spectare, quod B in fragmento Ambrosiano,
sequitur e Dionysio, quoniam πολλάκις (= plerumque) et illis
et Dionysio commune est, in Ο autem ad pristinum sensum
proxime accedere frg. Parisinum mihi persuasum est, sed in
hoc solo inde aberravit, quod rem ad tertium temporum genus
rettulit (τοὺς δὲ), cum ex Dionysii loco (C) appareat (ὥστε),
de duobus tantum temporum generibus agi. Longino enim
dicendum erat, tempus breve non longum fieri, i. e. in longum
verti, sed longo interdum aequum fieri3 neque vero plura
significare Dionysium velim, cum dicit: ὥστε εἰς τάναντία
μεταχωρεῖν. Nam brevem usque ad disemum spatium, longam
ad monosemum corripi unquam posse, ne audacissimus quidem
eorum, quiex hocloco praeceptorum suorum argumenta petiere,
contendit. Marius autem, ne quid praetermisisse videretur, longi
temporis mutationem in breve addidit, nimirum deceptus ea prae-
cepti Ο specie, qualis tradita est a Longino.

Ex fragmenti autem Ambrosiani loco pretiosissimo liquet,
qui fiat, ut longa brevi aequa fieri possit3 longa enim cum
corripitur, ad productae brevis spatium descendit. Quare ad
Dionysii μειοῦσαι et frg. Parisini συνάγειν supplendum est
non τοὺς βραχεῖς, verum τοὺς μακροὺς χρόνους. Τοῦναντίον
autem aut in συστέλλων tantum aut in universum illud τούς
μακροὺς συστέλλων conferas, ita ut producantur aut longae
aut breves, Illud vero hic intelligi propterea non potest, quod
per longae productionem et longae correptionem tempora inter
se paria oriri nullo modo possunt, quod tamen fieri cum frg.
Parisinum flagitat, tumper productionem et correptionem fieri

 

 

