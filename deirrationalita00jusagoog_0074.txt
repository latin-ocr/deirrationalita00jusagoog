236 Hugo Jusatz

tam ad rhythmicam quam ad harmonicam pertinere possit.
Atqui iam supra ostendimus in harmonica unius soni irratio-
nalitate duo intervalla, quae eo sono dissecantur, fieri irratio·
nalia, cum soni extremi maneant rationales. Item in rhythmis
duo tempora irrationalia esse debere, quorum alterum augetur
tanto, quanto alterum minuitur, id postulari lege ea, quae de
rhythmi aequabilitate statuitur. Itaque in utraque disciplina
μεγέθη irrationalia singula sunt spatiis indefinitis, coniuncta
vero spatio definito. Habemus igitur vel in hac duplici irra-
tionalitate spatium quoddam rationale, ad quod illud τὸ κατὰ
τοὺς τῶν ἀριθμῶν μόνον λόγους ῥητὸν pertinere aliquo modo
putandum erit.

Ac novi aliquid altera capitis parte addere Aristoxenum
verba ipsa declarant. Nam δεῖ μὴ διαμαρτεῖν et similia tum
scripta videmus, quoties praevenire vult errores obtrectatio-
nesve, quae ex eis, quae antea dixerat, oriri posse sperat.
Velut el. harm. p. 66, 11: δεῖ δὲ πρῶτον μὲν τοῦτο αὐτὸ μὴ
ἀγνοεῖν, ὅτι πολλοὶ ἤδη διήμαρτον ὑπολαβόντες ὑμᾶς λέγειν,
ὅτι ὃ τόνος εἷς τρία ἢ τέσσαρα ἶσα διαιρούμενος μελῳδεῖταις
p. 78, 14: οὗ δεῖ δ’ ἀγνοεῖν ὅτι οὖκ ἔστιν αὔταρκες τὸ εἰρημένον
πρὸς τὸ ἐμμελῶς συγκεῖσθαι τὰ συστήματα ἐκ τῶν διαστημά-
των; apud Porphyr. p. 255 wall. = 39, 20 W.: δεῖ οὖν ἐνταῦθα
εὐλαβηθῆναι τὴν πλάνην καὶ τὴν . . . . ταραχήν. In rhythmica
autem paulo ante (p. 33, 19 W.) de praecepto suo, quo pedem
e plus quattuor σημείοις constare negaverat, aliquid derogavit,
cum per rhythmopoeiam pedem dividi posse concederet in
partium numerum duplicem multiplicemve eius, quem pes κατὰ
τὴν ἑαυτοῦ δύναμιν acciperet. Simile quoddam nostro loco
accidit. Aperte enim μηδ’ ἐνταῦθα respicit illud, quod supra
(p. 33, 19 W.) dictum est, δεῖ μὴ διαμαρτεῖν. In priore autem
capitis parte loquitur de irrationalitate, quomodo se habeat in
pedibus singulis (ποδὶ ἑκάστῳ), in posteriore vero, quomodo
statuatur ἐν τοῖς περὶ τοὺς ῥυθμούς. Quae quomodo differant
hic exponere praematurum esse mihi videtur. Verum redea-
mus ad τὸ κατὰ τοὺς τῶν ἀριθμῶν μόνον λόγους ῥητόν.

Ac primum quidem id intellegitur ex notione opposita. De

 

 

 

 

