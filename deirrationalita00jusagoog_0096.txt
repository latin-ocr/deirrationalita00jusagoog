258 Hugo Jusatz

finitione Aristoxenea conciliari posse mihi persuasum est. De
eis autem, quae viri docti (Feussnerus p. 60, Βταηιὶιειοὶιίιιε,
Baumgartius, Weilius, westphaliae, de quibus adi Westph.
Rh.³ p. 120 sqq.) de utroque praecepto senserunt, disputare
supersedeo, Quis enim recte viderit, usus docebit.

Pars altera.

De irrationalitatis sedibus.

Irrationalitatis sedes, quatenus ad arses spectant, eo co·
gnosci, quod in lexi exprimantur syllaba modo brevi modo
longa, viri docti consentiunt ¹), rationales autem et monosemas
esse eas arseS, quae longas non excipiant, sed brevibus semper
utantur. Quod si recte se habere concedimu8‚ ita explicandum
erit, ut monosemum spatium tam breve sit, ut longae pronun-
tiandae non sufficiat, irrationalitate vero tantum temporis adici
monosemo, ut vel longam possit excipere. Usu autem pro·
bandum est tempus monosemum irrationalitate non tanto au-
geri, ut etiam duabus brevibus excipiendis par fiat, verum
disemum demum tempus solvi3 sive ut notionibus Aristoxeneis
utar, tempus irrationale disemo minus esse ἅπλῶς ἀσύνθετον,
minimum autem tempus κατὰ ῥυθμοποιίας χρῆσιν σύνθετον
esse disemum. Si autem tempora disemo minora non exci-
piunt binas breves, sequitur disemum non excipere longam
et brevem3 nam aut brevis esset tempore primo minor, quod
fieri posse secundum legem illam Aristoxeneam negavimus
aut longa in monosemum spatium corripienda3 quod si fieret,
ex metris de rhythmo aliquid cognosci posse prorsus despe-
randum est. Contra theses eae, quae disemae esse statuuntur,
paene nusquam redduntur syllaba brevi. Sumimus igitur non
posse exprimi tempus monosemum syllaba longa, brevi disemum.

 

1) Excepto uno, quoad sciam, Brambachio (Rhythm. u. metr. Unterss.
p. 16), qui an irrationalitas temporum e metris omnino cognosci posset,
dubitavit et in rhythmis cantu solo expressam esse opinatus est.

