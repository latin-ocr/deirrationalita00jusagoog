248 Hugo J usatz

του (scil. λόγῳ).’) In qua differentia temporum irrationalium
mentio ita tantum fieri potuit, ut media inter tempora primo
commensurabilia, tempore primo ipso non commensurabilia
esse dicerentur.

B.

De differentia κατὰ σύνθεσιν.

Sed quae sequuntur in excerptis illis maioribus (p. 31, 25 W.),
ea cum antecedentibus non protinus cohaerent. Quae enim
de temporibus incompositis et compositis proferuntur, sic
incipiunt: λέγομεν δέ τινα καὶ ἀσύνθετον χρόνον πρὸς τὴν τῆς
ῥυθμοποιίας χρῆσιν ἀναφέροντες === tempus autem quoddam
item incompositum dicimus, cum ad rhythmopoeiae usum refe·
rimus. In eis igitur quae antecesserant, de alio temporum
incompositorum genere exposuisse Aristoxenum docet illud
καί. At in eo capite, quod est de tempore primo, notio χρό-
νος ἁσύνθετος non iam prolata est neque subaudienda esse
mihi videtur, siquidem χρόνος πρῶτος et χρόνος ἁπλῶς ἀσύν-
θετος non unus idemque est. Inserenda igitur esse mihi vi-
detur definitio atque explanatio de temporibus simpliciter in-
compositis, quam hunc fere in modum institutam esse ab
Aristoxeno conicio: sunt autem alia quoque praeter tempus
primum tempora, in quibus nec duo soni nec duae syllabae
nec duo σημεῖα possint poni ullo modo, dico quaecunque ver-
santur inter simplex et duplex temporis primi spatium. Nam

 

1) Westphalius (Rh.⁸ pp. 18 sq. 80 adn.) ea propria dissertatione dis-
putata esse censet, quam inter Aristoxeni σύμμικτα συμποτικὰ esse in-
ventam. In qua rationem suam rhythmi non syllabis, verum tempore primo
dimetiendi elementis rhythmicis antea publici iuris factam eum defendisse
contra adversarios. At Porphyrius adversarios omnino non iam extitisse
testis est, cum dicit τὴν ἐσομένην δι’ ν πρός τινων κατηγορίαν ἀπολυό-
μενον ea scripsisse Aristoxenum. Sermonem autem in hoc fragmento
alium atque in ceteris esse non video. Quod autem latior videtur et poe-
tarum locis ornatus est, id mirum non erit ei, qui elementa et harmonica
et rhythmica, qualia extant, non Aristoxeni manu perscripta, sed excerpta
ex pristinis et lacunis intermixta credit. Loci autem, quibus cum lectore

vel discipulo agentem se inducit Ar. ‚ inveniuntur in harmonicis quoque
reliquiis (cf. Marquard. p. 260 sqq.).

