268 Hugo Jusatz

intermittere videatur. Ex quo tempore inter versus interce·
dente augmentum, quod sibi vindicat anapaestus ille primus,
petitum esse putandum est. Quapropter non opus erit de
anapaesti syllabis quidquam detrahere, verum obtinebunt spa·
tium tetrasemum. Quae si ita se habent, trimetra ab anapaesto
incipientia non ad metra ἆπεμφαίνοντα erunt deleganda.

Si igitur metri tempora primum et ultimum rhythmo le-
gitImo non sunt subiecta, tum ea rhythmi materies, quae primo
et ultImo metri ictu terminatur, spatium universum suum legi-
timum non mutabit; velut inter primum et ultimum trimetri
iambici ictum interesse debebunt morae quindecim.

CAPUT* xl.
De sedium irrationalium indiciis.

Constare autem statuimus sedem irrationalitatis, quatenus
ad arsin spectet, ita significari, ut arsis, quam brevem esse
rhythmus legitimus postulet, longam excipiat. Quod ita in-
tellegi velim, ut eius arsis spatium sibi non constare putetur,
verum si longa exprimitur, plus temporis sibi usurpare, sin
brevi, minus, ita„ut utraque condicione sit irrationalis, tamen
ut, si brevi expressa est, ad monosemum spatium possit cor-
ripi et eisdem legibus uti, quibus arses in sedibus ad irra-
tionalitatem non inclinantibus utuntur.

Sunt autem praeterea, ut supra docuimus, duo praecepta,
quibus irrationalitas utitur vel cognoscitur. Primum enim in
rhythmis tempus irrationale non absolute potest existere, sed
producitur tempus supra mensuram genuinam ita demum, ut
alterum tempus corripiatur. Altera autem lex est, ne tempus
irrationale, quoniam disemo minus est, solvatur in duo tem-
pora. Tertiam legem, sed minus certam postmodo cognosce·
mus. Habemus igitur, quo occultam irrationalitatem‚ quae in
thesi inest, indagemus. Verum leges illas per omnes rhyth-
morum metrorumque formas persequi mihi uon est propositum.
Nam neque solutiones tam crebrae nec metra omnia tam usi-

 

