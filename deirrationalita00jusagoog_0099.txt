De irrationalitate studia rhythmica. ο 261

τόπον spondeo utuntur, ut vult schol. Hephaest. p. 212, 9 Westph.
Nam in choliambis pes ultimus vitiatur non διὰ τὴν τῶν ὀνομάτων
ἀνάγκην, sed libero poetarum in metro eligendo arbitrio. Neque
vero ea necessitas usu venit in versibus illis Simonideis (frg. 4.:
ἐβόμβησεν θάλασσα et frg. 6) et Alcmanicis (frg. 1). Eadem
enim metri natura invenitur apud Pindarum in metris Ol. VI
str. 6, XIII str. 3, Py. I str. 3, aliis, quibus παρὰ τόπον, 1. e.
paribus metrorum iambicorum sedibus arsis longa esse videtur
(cf. Py. X str. 6, Ol. IV str. 6, Py. VIII str. 7); nam cum longa
aut per omnes strophas aut certa quadam condicione inveniatur,
non propter verborum necessitatem positam eam esse elucet.
Accidit autem illa τῶν ὀνομάτων ἀνάγκη maxime in nominibus
propriis; nam cum nomina non propria rhythmo proposito non
apta evitari possint synonymis adhibitis, propriis numero non
convenientibus uti interdum sermo exigit. Scimus autem tragicos
admisisse anapaestum in trimetri iambici pedibus mediis nec
non in tetrametro trochaico (certe Or. 1535: ξύγγονόν τ’ ἐμὴν
Πυλάδην τε) ita tantum, si expletur nomine propri0, cum comici
eum trimetris immiscerent nulla verborum ratione habita. Ac
ni fallor, ea quae de usu longae pro brevi tradita sunt ab
Aristide, optime cadunt in anapaestum trimetro immixtum, si
eius pedis non brevem utramque arsi adscribimus, ut vulgo
fit, sed alteram trahimus ad thesin, anapaestum autem illegi-
timum non pro iambo vel dactylum pro trochaeo, verum ana-
paestum pro tribracho positum esse credimus, id quod veterum
poetarum ipsorum fuisse probabile est. Nam apud comicos
ut tribrachus ita anapaestus abest a pede ultimo (Ran. v. 1203
pro θῦλάκιον scribendum est θύλακον, quemadmodum ληκύθιον
illud ad versus finem (vv. 1214. 1216. 1224. 1227. 1231. 1234)
semper dicitur λήκυθος). Porro ut tribrachi thesis soluta ita
tantum dispertitur inter duo verba non arte conexa, si accedit
vocalis ultimi elisio (cf. infra), ita ne anapaesti quidem brevem
secundam in verbo maiore positam seiungi a verbo insequente
in omnibus trimetri comici pedibus quidquam habet offensionis,
si intercedit apocope (Bernhardi in act. soc. Lips. I p. 285).
Sed de his accuratius, si licet, alias.

