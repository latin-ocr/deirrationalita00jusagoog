214 Hugo Jusatz

De systematis harmonicis irrationalibus.

Diatessaron semper habere ῥητὸν μέγεθος contendi. Oui
non obstat, quod Aristoxenus de systematis rationalibus et irra-
tionalibus (p. 24, 1) dicit: τὰ μὲν γὰρ αὗτιῦν ἀλόγῳ διαστήματι
ὥρισται, τὰ δὲ ῥητῷ, quod recte intellegemus ita, ut intervallum,
quo systema definitur (ὥρισται), interpretemur intervallum id,
quod interest inter summum et infimum systematis sonum. Sy-
stemata enim ab Aristoxeno non modo συμφωνίαι dicuntur,
verum etiam πυκνὰ ¹) et ἅπυκνα (cf. p. 34, 21. 24 et ipsam
systematis definitionem p. 22, 2: τὸ δὲ σύστημα σύνθετόν τι
νοητέον ἐκ πλειόνων ἢ ἑνὸς διαστημάτων). Systemata' igitur
irrationalia e duobus intervallis composita erunt aut inter
hypaten et irrationalem lichanum, aut inter irrationalem par-
hypaten et mesen aut inter lichanum irrationalem et paramesen
aut inter alios sonos eis similes3 ex tribus autem ea, quae duo-
bus sonis mobilibus irrationalibus non διὰ τεσσάρων concinen-
tibus terminantur, velut tetrachordum inter lichanum meson
irrationalem et triten synemmenon irrationalem; rationale vero
erit systema inter lichanum meson irrationalem et lichanum
hypaton irrationalem. Discimus autem ex hoc loco systemata
irrationalia non ea dici, quae intervalla irrationalia complec-
tantur vel ex eis composita sint, sed quorum universum spa-

 

1) Item πυκνὸν latius patet, quam vulgo putatur. Nam summa est
non modo intervallorum inter hypaten et lichanum in harmonia et chromate
positorum, sed omnino duorum quorumlibet continuorum, si modo tertio
eiusdem tetrachordi intervallo minor est. Quod accidit in harmonia et
chromate (excluso toniaeo); atqui de eis solis generibus loquitur musicus
p. 90, 23 qu., cum dicit: οἳ δὲ τὸν τόνον (scil. διαζευκτικὸν) περιέχοντες
(φθόγγοι) ἀμφότεροί εἰσι πυκνοῦ βαρύτατοι, cui interpretando, cum te-
trachordum cum diatessaron confunderet, imparem se praebuit Marquardius
(pp. 348. 350). Nam intervallum inter mesen et lichanum maius est inter-
vallo inter mesen et triten (2>1÷ 114, 1⁵le>l —l- ¹l3‚ 1³l⁴>14⁸ls, sed
1¹l2 -—·= 1 -4- 1[2).

 

