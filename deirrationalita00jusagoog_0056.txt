218 Hugo Jusatz

i. e. per praedicatum (ῥῆμα) pro certo definiri potest, id erit
ῥητόν. ¹)

Ac de harmonica quidem doctrina constat notiones ῥητὰς et
ἄλογος pertinere ad spatium vel uniuscuiusque intervalli vel sy-
stematis universum, proportionis autem significationem eis nec
per se subesse neque usu supperaddi, sed inesse in eis sensum
definiti spatio et indefiniti (der Grosse nach bestimmt und un-
bestimmt). Quoniam autem notiones suas in omnibus doctrinae
musicae partibus eodem sensu adhibuisse Aristoxenum consen-
taneum est, in rhythmica quoque ῥητὸν et ἄλογον id esse pu-
tandum est, cuius spatium numeris definiri aut potest aut non
potest. Quae vis non modo satisfacere verbis usuique, sed etiam
vestigia fecisse mihi videtur maxime in definitione pedum ra-
tionalium irrationaliumque. In qua etiamsi proportionis vim
subesse notionibus λόγος et ἀλογία concedamus, non offendi-
mur illo ὥρισται λόγῳ ,· illud vero ὥρισται ἀλογίᾳ nonne si
non contradictionis in adiecto, quam vocant, at certe zeugma-
tis crimen contraheret Aristoxeno? at ne id quidem in notio-
num definitionibus ferri potest. Mire autem confunderentur
verba, si ὥρισται ἀλογίᾳ dictum esse putaremus pro οὐχ ὥρι-
σται λόγῳ, quippe quod expectaremus, si λόγος esset propor-
tio. Erant certe, qui ἀλογίαν, quamvis opposita esset propor-
tioni, tamen quodammodo certam quandam proportionem esse
vellent. Quod absurdissimum esse breviter monuisse hic satis
esto; postea enim repetendum ac pluribus refutandum. Tollitur
autem omnis difficultas, quae inest in illo ὥρισται de pedibus
irrationalibus dicto, si rem redactam esse credimus ab Aristo-
xeno non tam ad arithmeticam quam ad geometricam, λόγον
et ἀλογίαν non ad proportionem quandam, sed ad spatium
pedis conferimus. Ut enim quodvis intervallum atque systema

 

1) Cui verbo cum proportionis sensum, si modo subest, per se non
inesse apertum sit, ex ἀλόγου notione opposita irrepsisse oportebat. At
non tam ῥητὸν sequi ἀλόγου sensum, quam hoc illius, inde cognoscimus,
quod illi oppositum est a quibusdam τὸ ἀῤῥητον, nempe de rebus mathe-
maticis nescio quibus usurpatum (Plat. Hipp. mai. p. 303 B: οὐδὲν κωλύει
...... ἇρῤήτων ἑκατέρων ὄντων τάχα μὲν ῥητὰ ‘coc' συναμφότερα εἶναι).

