De irrationalitate studia rhythmica. 235

intervallum illud ἄλογον, quod statuitur in παραλλαγῇ, quo·
dammodo esse ῥητὸν confessus sit? Reperiendum autem est
quidpiam, quo' diluatur inconstantia illa, quae inesse videtur,
ita ut doceatur, quae conditiones diversae accidant, ut ἄλογον
possit esse ῥητόν. At inde tantum aberat, ut de altera re in
altera eapitis illius Aristoxenei parte sermonem esse illi non
perspexerint.

Quod sensisse videtur unus Feussnerus, cum rationem ab
illis diversam ingressus negaret τοὺς ἀριθμοὺς loco nostro
esse numeros mathematicos (Aristox. edL F„ addit. V p. 64 sqq.).
Sed ingressus viam nec peregit nec, si voluisset, potuit. No-
tionem enim rhythmicae propriam, quam in ea voce latere
suspicatus est, in omnibus fere rhythmicae locis inesse putavit,
tamen ad harmonicam quoque, ut par erat, non rettulit. Atque
cum quae parum perspicue exposuerat, parum probabilia essent,
haud difficile a Caesare (Zeitschr. f. d. Alt. 1844, p. 19 sqq.) ¹)
refutata et postea prorsus abiecta sunt.

Id igitur ante omnia tenendum erit, in τῷ κατὰ τοὺς τῶν
ἀριθμῶν μόνον λόγους ῥητῷ eam notionem inesse debere, quae

 

1) Is Feussneri sententiam recte interpretatus esse mihi videtur ita,
ut Feussnerus irrationalitatem non in rhythmo, sedin verbis inesse diceret.
Velut syllabas verbi Ἑλλάδα, si dactylum efficiant, esse κατὰ τὴν τοῦ
ῥυθμοῦ φύσιν ῥητὸν, sin choreum irrationalem, κατὰ τοὺς τῶν ἄρ. μόν.
My. ῥητόν. Ἀριθμὸν enim de rhythmi spatio et proportione tum potissi·
mum usurpare Aristoxenum dicit Feussnerus (p. 66), quoties sine rhythmi-
zomeno, i. e. sine verbis, sed absolutum cogitaverit rhythmum3 ἀριθμὸν
esse tanquam imaginem rhythmi, quemadmodum proportiones, quae tactibus
nostris praeponantur3 pedum autem irrationalium formas naturales abesse
a rhythmo suo ‚ (velut si choreus irrationalis expressus est dactylo vel
spondeo, abest a rhythmo trochaico) , quadrare autem in eum κατὰ τοὺς
τῶν ἀριθμῶν λόγους, cum subiectae sint proportioni rhythmi trochaici
praestitutae (³7⁴ vel ³ls). Contra ea Caesar suo iure monuit, et differentias
e rhythmi natura ortas easdem esse ac rhythmizomeni (el. rh. p. 270
Mor. -ι 28, 19 W.); quapropter irrationalitatem in lexi sola inesse non
posse; neque illam ἀριθμοῦ significationem usu Aristoxeneo comprobari.
Gravissimum autem argumentum omisit: in harmonica enim ne cogitari
quidem potest quicquam, quod respondeat τῷ κατὰ τ. τ. ἄρ. μόν. My.
ῥητῷ, quale in rhythmica usurpari opiuatus est Feussnerus.

