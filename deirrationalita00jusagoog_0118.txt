280 nugo Jusatz

de metris choriambo - iambicis usurpare non dubito, atque
adeo de syzygiis iambicis et trochaicis irrationalibus possis
dicere, quoniam in omnibus eiusmodi metris similes temporum
mutationes (παραλλαγὰς) inesse liquet.

Iam demonstrandum cst syllabam dimetri ionici a minore
anaclomeni quartam, quintam dimetri choriambici anaclomeni
praeditas esse eadem irrationalitatis facultate, qua utitur arsis
lecythii paenultima. Hermannus ille quidem (El. doctr. metr.
p. 465) negavit, cum diceret formam ionici anaclomeni, quae
quarta syllaba utitur longa, constare ex ionico puro, cui adde·
retur aut ditrochaeus aut epitritus secundus. .Nam, inquit,
ob id ipsum, quia illa sociata cum sequente huic dimidium
sui attribuit, non potest maior dimidio (i. e. irrationalis) esse
eximique comparatione illa, per quam solam sustinetur ana-
clasis. At dimidia illius extremae in ionico a minore longae
pars ad tempus insequens trahi potuit, minores partes non
potuerunt? Atque si ionicum anaclomenum ex ionico a minore
et syzygia trochaica addita constaret, quo tandem pacto in
quartam sedem pro longa illapsa est brevis? Constare enim
mihi videtur, ea metra, quorum alterum quartam syllabam
habet brevem, alterum longam, neque origine nec natura inter
se plane discrepare. „At choriambicum, pergit Herma-nnus
p. 467, numerum si subesse ionicis a minore putabimus, ana-
clasis quidem explicari poterit, quoniam etiam in choriambis
dactylus in amphibrachum mutatur, sed primo tollitur plene
natura numeri ionici pro eoque exhibetur choriambicus.“ Ta-
men ionico anaclomeno numerum choriambicum subesse credo
aut potius metro choriambico anaclomeno numerum eum, quem
ionico anaclomeno ille subiecit. Principalis enim error, quo
Hermannus rem intellegere prohibitus est et plerorumque ad-
huo virorum doctorum animi obstringebantur, is est, quod in
choriambum illatus est dactylus cyclius, quo adducti metra
choriambo-iambica confundebant cum glyconeis asclepiadeis
aliis eiusmodi metris. Sed abiecto dactylo isto cyolio choriam-
bos et meros et anaclomenos ad ionicorum exemplum percu-
tiamus et metiamur. Mihi equidem inter rhythmum choriam-

 

