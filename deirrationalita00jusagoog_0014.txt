176 Hugo Jusatz

opiniones in veterum rhythmicam inferrent. Ut enim musicos
nostros viderant comprehendere uno tactu , quem compositum ·
appellant, numeros complures spatio aequos, ita in eis pedibus,
quos Aristoxenus vocat compositqsn. pedes aut natura aequos
inesse arbitrabantur aut arte exaequandos. Nam quoties dac-
tylum inter trochaeos, iuter dactylos trochaeum - de his enim
imprimis pedibus est lis - invenisse sibi videbantur, statim
ab omni dubitatione tutum ac principii instar illis erat, eos
pedes ad communem mensuram esse revocandos.

Quae opinio ita tantum in diversas partes disceptabatur,
ut quaereretur , utrum trochaeus dactylis traheretur ad pedes
tetrasemos an dactylus sequeretur spatium trisemum. Illud

volebant pridem J. H. VossiuS, ex recentioribus J. H. H. et ο

Maurit. Schmidtii, cum Lehrsio discipuli Bernhard. Brillius et
Ο. Meissnerus, alii; hoc autem praeeunte Apelio Bellermannus
et ei imprimis , qui circa Rossbachium et Westphalium sunt;
illi nostri usus rationem se habere professi sunt, hi vero docu-
menta potius e rhythmicae et metricae doctrinae ruderibus
protraxere et ad usum suum conformavere„ A quibus imprimis
Dionysii Hal. locus (de comp. verb. c. 17) de anapaesto, qui
dicebatur κύκλος (sic enim scriptum est in codicibus , non
κύκλιος) et alius locus (c. 20) , qui est de dactylo correpto ¹),
male tractati (cf. Spiro Der kykl. Dactylus und die lesb. Lyrik
in Hermae vol. XXIII p. 234 sqq.) et quae apud anonymum de
musica a Bellermanno editum de longis temporibusque inanibus ’
disemo longioribus extant, licentius adhibita (cf. Buchholtz
iu Philol. vol. XXXIII p. 461). Tertii autem, velut ChristiuS,

’ 1) Westphalius nunc tandem (Metr. ed. 111 p. 19) intellexit, locorum
illorum auctoritatem non ultra id, quod Dionysius aperte tradidit, patere.
Itaque ei libenter adstipulor‚ ut credam dactylorum thesi correpta uten-
tium usum pertinere ad rhapsodorum declamationem, cum hexametra 'aut
animos excitatura aut motum concitatum verbis imitantia alacrius quam
pro solita generis aequi gravitate recitanda erant. In aliis vero hexametris
(λ 592) auctore Dionysio insunt σπονδεῖοι οἱ μέγιστοι et ῥυθμοὶ ἐν μήκει
θεωρούμενοι, quoties gravitatem quandam atque molem exprimunt. Quae-
ritur autem, num in qua re vestigia insint irrationalitatis illius, num forte
in brevibus in duo verba non arte conexa dispertitis.

 

 

 

