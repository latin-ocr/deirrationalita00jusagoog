De irrationalitate studia rhythmica. 267

Euripidem raro, ac semel (Ion 21) quidem tantum cum arsi
tertia longa insequente semiseptenaria).

Quod autem Aeschylus et Sophocles nec non quamvis
minus diligenter Euripides, si anapaestum admittebant, pedes
eiusdem membri (κώλου) puros esse volebant, aut ea de causa
fecisse videntur, ne rhythmus iambicus anapaesto admixto
perturbatus irrationalitate pedum vicinorum plane evanesceret,
aut propterea quod pedis iambici vicini alicuius correptione
restituere vellent legitimum versus spatium, quod anapaestus
inquinasset.

Aliter vero se habere videtur anapaestus in prima sede
positus. In eo enim pede numeri amplificationem per ana-
paestum factam alius pedis correptione non modo non exae-
quare studuisse, sed etiam non curasse poetas, vel inde se-
quitur, quod anapaesto antecedente pedis alterius thesin iam⁸
Aeschylus solvit (Sept. 268 ὀλολυγμὸν ἱερόν) vel tertia arsi
longa utitur et ante semiquinariam (Prom. 64. 366. Sept. 440.
Pers. 184. Ag. 504. Eum. 92. 474. 517) et sine semiquinaria
(Prom. 368. 722. Sept. 323. 423. Ag. 28), Euripides vero et sol-
vit thesin alteram et simul longam ei subdidit (Herc. fur. 716.
Ion. 310. 983. Or. 20. 37. 65. 471. 647. 905. 1196 alias). Res
autem ita cogitanda est, ut temporis spatium, quo anapaestus
iambum excedit, non ad rhythmum ipsum spectet, sed extra
eum sit, rhythmi autem materies, quam legitimum tempus neque
excedere nec relinquere opus sit, incipiat inde a thesi prima,
quemadmodum a musicis nostris anacrusis ipsi rhythmo non
adscribitur. Aeque autem res se habet in fine versuum vel
metrorum. Nam quod thesis finalis est breviS, cum longam
eam esse numerus postulet, item rhythmica non curat; tum
enim versus a sequente secluditur tempore inani, quod com-
plectitur id temporis spatium, quod de legitimi numeri spatio
per rhythmizomenum non expletum superest, quo accedit tan-
tum spatium, quantumcunque pronuntiantes vel cantantes inter
binos versus intericiunt, unde fluxit hiatus licentia, quippe quae
ita quoque inveniatur, ut thesis finalis exprimatur longa disema,
sequens autem metrum ab arsi incipiat nec quidquam temporis

