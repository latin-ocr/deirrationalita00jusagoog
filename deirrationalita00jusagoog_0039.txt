De irrationalitate studia rhythmica. 201

quemadmodum non omnis χρόνων τάξις sit ἕῤῥυθμος, ita ne
ἓν τῷ μελῳδεῖν quidem quovis modo componi intervalla notum
esse ait. Eodem modo in hac temporum irrationalium trac-
tatione respicit eam partem τῶν ἁρμονικῶν στοιχείων, quae
erat de irrationalitate intervallorum. Sed cum ea disputatio
interierit, rei cognitio penderet ex nostro loco solo, nisi magno-
pere adiuvaremur eo, quod notiones hic inventae elementorum
harmonicorum reliquiis illustrantur.

Atqui ut an tempus quodpiam rhythmo aptum sit necne,
non ostenditur nisi in pedibus rhythmicis, ita utrum intervallum
certum quoddam harmonicae aptum sit (μελῳδεῖται) necne,
non cognoscitur nisi in systematis symphoniS, quorum brevis-
simum est tetrachordum (p. 33, 113 66, 17 qu.). Ut autem
unum tetrachordi intervallum non potest aut augeri aut minui,
cum alterum intervallum non aut minuatur aut augeatur — nisi
forte totius tetrachordi spatium aut transitur autnon expletur,
id quod a modulatione abhorrere (ἐκμελὲς εἶναι) pluries pro·
fitetur Aristoxenus (p. 40, 20. 78, 13. 90, 17. 92, 23 qu.) —-
ita ne rhythmus quidem tempore iusto longiore admixto spatium
legitimum superare potest. Ergo qui tetrachordum modo decem
modo undecim dieses enharmonias complecti posse crederet,
non maiore absurditate teneretur, quam qui numerum ditro-
chaicum hexasemum arsis alterius productione usque ad sex
moras et dimidiam extendi opinatur.

A.
De intervallis ac systematis rationalibus.

Intervalla rationalia commensurabilia esse oportere inter-
vallo aliquo primo ac brevissimo, quicunque hanc rem trac-
tavere, consentiunt. Cui documentum afferre potuerunt nullum.
Διάστημα enim πρῶτον, quod conferatur cum χρόνῳ πρώτῳ,
ab Aristoxeno positum esse nusquam scriptum videmus. Quo
factum est, ut viri docti de intervallo isto primo, quod ipsi,
non Aristoxenus, statuere, dissentiant. Tonum enim esse credit
Aristoxeni verbis (el. rh. p. 34, 22 W.) fretus Bellermannus (ad
anonymum de mus. p. 72), diesin enharmoniam Westphalius

