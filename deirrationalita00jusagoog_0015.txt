ne irrationalitate stadia rhythmica. 177

alteram in alteris metris explicandis viam ingressi sunt, quibus ¹
Westphalius est adscribendus ratione recenti nuper (Rhythm.
ed. ΙΠ p. 291 sqq.) instituta.⁴

Quotus antem quisque est, qui secum reputaverit, num
praecepta Aristoxenea servasset, aut qui inquisiverit accuratius
in naturam temporum hoc modo sive productorum sive correp-
torum? Metrum enim glyconeum, ut exemplo rem doceam,
illis pes est ex quattuor pedibus ita composituS, ut ultima syllaba
aut trium aut quattuor morarum esse credita pedis seu tactus
vicibus fungatur. At Aristoxenus aperte dixit (p. 288 fin. Mor.
= 33, 6 Westpli.) pedem ex uno tempore 1) non posse constare.
Itaque glyconeum secundum illorum rationes dispositum non

⁸ poterit dici tetrapodia, sed tripodia potius ex inaequalibus

pedibus composita, qualem Aristides Quintilianus (p. 39 Mb.
= 59, 3 W.) discripsit.

Cum autem constet dactyli cyclii, qui in hoc metro inesse
creditur, thesin , quam disemo minorem putat rhythmicorum
pars , solvi in bina tempora brevi syllaba expressa, sequitur
si non utrumque at certe alterum eorum temporum tempore
primo esse minus. Quod nullo modo ferri poterit, quoniam tem-
pus primum temporum omnium, quotquot ad rhythmicam spec·
tant, brevissimum esse veteres consentiunt (Aristox. p. 280 Mor.
= 31, 5 W.; Psell. ὅ 7 ; Aristid. Quintil. p. 32 Mb. == 49, 3 W.;
Bacchius p. 23 Mb.= 66, 25 W.; frg. Parisin. ap. Vincent. p. 234).
Qua difficultate sive neglecta sive subterfugita protraxere illi
grammaticorum aliquot locos, quibus probarent, tempus primum
non esse minimum, sed extare tempora eius dimidia. Quod
cum iam Caesar (Grundzflge der gr. Rhythmik pp. 89. 159 sqq.)
refutasset, tamen nequaquam statim abolitum, sed repetitum ac
propagatum, donec Westphalius, cum rem hoc modo sustineri
non posse sentiret, aliam Aristoxeni doctrinam in usum suum
conformavit (Rh. ed. III p. 292 sqq.), in novas difficultates
mcurrens. ·

 

1) Tempus non χρόνον πρῶτον, verum χρόνον ποδικὸν hic dici,
evicit contra Boeckhium (De metr. Pind. p. 22) Feussnerus (ed. suae pp. 51
et maxime 55) probantibus ceteris.

