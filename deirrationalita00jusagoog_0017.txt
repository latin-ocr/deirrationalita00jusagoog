De irrationalitate studia rhythmica. 1 79

Messungen praef. p. XI, et Β. Brillius Aristox. rh. u. metr.
Messungen) poetas liberare, crimen in Aristoxeni doctrinam non
iam satis absolutam deferre3 omnes autem eadem libidine
vexare metra, dummodo tactibus adaptarentur qualibuscunque.
Quo saepe factum est, ut metri spatium aliarum syllabarum
correptione arbitraria attenuatum productione thesis finalis re-
ficeretur. Hunc in modum venditabant adhuc glyconeum alia-
que eiusmodi metra, quibus arsis ultima deesse videtur, fur-
tivo nomine logaoedica appellata, quorum brevissimum dice-
bant esse choriambum. Quin erant qui choriambi mensurae
addendos esse censerent‘ionicos. ¹) Raro autem extitere, qui
doctrina ista corrupta ac metra adulterante se abdicarent, ut
Guil. Velcke (De metrorum polyschematistorum natura Marbg.
1877 p. 50). Verum derelinquenda tandem prorsus est rhyth-
mica illa doctrina μονόῤῥυθμος, satis commoda ista quidem, .
sed nec cum praeceptis Aristoxeneis nec cum poetarum usu
conveniens.

Ad libidinem autem in rhythmis explicandis et inconstan-
tiam, quae iam inveterascere videntur, illustrandam atque no-
tandam maxime idoneum est, quod dactyli cyclii acerrimus
olim propugnator Westphalius nuper (Rh. ed. III p. 292 sqq.
et Metr. ed. III p. 26), cum rem eis sustineri non posse sentiret,
quibus per plus triginta annos nisus erat, ab irrationalitate
confugit ad agogen, per quam dactylus, qui videtur trochaeis
esse admixtus in metris pseudologaoediciS, ad par temporis
spatium redigeretur. Itaque in glyconeo, eodem scilicet metro,
quater mutari credit agogen, temporis autem primi non unam
inesse speciem, immo tres. Quid? vir in praeceptis rhythmicis
versatissimus nonne meminit loci illius (apud Psell. ξ 1), quo
Aristoxenus exponit, cur syllaba mensurae vicibus fungi non

 

1) Heimsoethius (De versuum ionicorum mensura p. 3) ionicorum tri-
pertitam (sicl) mensuram et alienam omnino a versuum rhythmo esse con-
tendit et pedum illorum pervertere proprietatem. Quasi vero non ipsius
potius mensuris ‚ praesertim cum etiam bacchios dochmiosque iambicis
pedibus numerisque admisceret, paene omnes veterum rhythmi ad eundem
tactum revocarentur. ’

