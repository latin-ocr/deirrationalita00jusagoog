De irrationalitate studia rhythmica. 193

ab hoc solo docemur,¹) velut in ratione pedum compositorum.
Attamen unicam inter Aristoxenum et Aristiden dissensionem,
quae manifeste deprehendi liceat, non perspexit, dico eam, quae
est de temporibus incompositis et compositis (Rh³. p. 90 sqq.,
maxime p. 93). Confudit enim mirum in modum utriusque ra-
tiones, ita ut nec legenti intellegantur et scriptori ipsi obscuras
fuisse suspicemur.

Perversum autem mihi videtur de Aristidis fontibus iudi-
care, priusquam rhythmica doctrina Aristoxeni, quatenus licet,
restituta sit. Satius vero duco singula Aristidis praecepta
accurate conferre cum Aristoxeni rationibus, quam, id quod viri
docti plerique (Westphalius Metr.¹ praef. p. XL, Rh.¹ p. 13 sqq.
124 sqq. alias3 Weilius in annal. phil. XC p. 649 sqq.; Susemihl
in ind. lect. Gryphisw. 1866s7 p. 12) fecerunt, totum compen-

 

1) Paeonem epibatum, quem in incompositis pedibus numerat Aristides
(p. 58, 12 W.)‚ ex Aristoxeni ratione compositum esse decrevit Westphalius
(Rh.³ p. 251); contra ionicos‚ quos Aristides (p. 55, 6) compositos dicit,
Westphalius incompositis adscripsisse Aristoxenum opinatur (Rh.³ p. 102),
nimirum quod is pedem disemum a rhythmopoeia continua exclusisset. Nam
cum pedem idem sibi velle quod tactum, quem dicimus, opinaretur, eo
inductus est (Βῑι.8 p. 202), ut crederet pedes compositos non constare nisi
ex eis pedibus, qui vel per se spectent ad rhythmopoeiam continuam. At-
que in hac ipsa re abscedere ab Aristoxeni doctrina Aristiden. Sane is
proceleusmaticum simplicem, i. e. pyrrhichium in rhythmis, i. e. in pedibus
rhythmopoeiae continuae habet, sed id peculiari eius errore factum esse
elucet e Martiano. Apud hunc enim est (p. 194): Quare proceleusmaticus,
qui ad numeros aptatur, (a) quadrisemo exordium debet accipere. Quod
aperte convenit cum Aristoxeni verbis (p. 302 Mor. = 36, 16 sqq. W.)‚ Cf.
frg. Ambros. p. 4K.: οὗτος δὲ ὃ πυῤῥίχιος κατὰ πόδα μὲν οὐ βαίνεται,
διὰ τὸ κατάπυκνον γενέσθαι τὴν βάσιν καὶ συγχεῖσθαι τὴν αἴσθησιν.
Itaque in ceteris quoque Martiani fontem declinasse ab Aristoxeno non
consentaneum est, quod paulo ante de pyrrhichio disserens idem: in per-
mixtione vero , inquit, aliorum pedum , qui longiores ponuntur ‚ decenter ’
aptatur, ut illorum prolixam moram interveniente sua celeritate compenset.
Quod ionicos spectare manifestum est. Itaque persuasum mihi est Ari·
stoxenum, quamvis pyrrhichium a rhythmopoeia continua excluserit, tamen ’
eum pedem duxisse ad pedes compositos faciendos idoneum, i. e. πόδα
ῥυθμοποιίας ἴδιον, ionicos autem e pedibus ῥυθμοποιίας ἰδίοις, pyrrhichio
et spondeo, alternantibus compositos.

