 

De irrationalitate studia rhythmica. 351

irrationalia, quid sit ῥητὸν et ἄλογον, quid τὸ κατὰ μέρος ῥητὸν
et τὸ κατὰ τοὺς τῶν ἀριθμῶν μόνον λόγους ῥητὸν, de paral·
lage, de aliis rebus (pp. 1‘98—247). Unde elucet duas esse
irrationalitatis species, alteram simplicem atque absolutam,
quae spectat ad pedes singulares, alteram vero, quae invenitur
ἐν ῥυθμοῖς, pertinere ad tempora bina.

Adumbratur universa Aristoxeni de temporibus explanatio,
maximeque quae in ea de temporibus irrationalibus docuerit
et quae eorum sint indicia, exponitur (Pp. 247—258).

Pars II: De irrationalitatis sedibus.

Aristoxenus doctrinam suam non ad omnia metra pertinere
voluit3 quae autem non curavit, ea vocantur ἀπεμφαινοντα
(pp. 258—268).

Irrationalitatis sedes indagantur legibus tribus. Primum
de ea irrationalitate, quae inest ἐν ῥυθμοῖς. Ostenditur thesin,
quae sequitur arsin irrationalem syllaba ancipiti expressam, esse
irrationalem, cum nec solvatur nec caesura ab arsi illa diri-
matur (lex a Porsono observata); quod accidit non modo in
ultima trimetri iambici et tetrametri trochaici syzygiis, sed
etiam in priore tetrametri parte, in metris choriambicis ioni-
cisque a minore anaclomenis, in glyconeis telesilleisque, aliis;
simul exponitur, quid e sedibus irrationalibus de pedum com'-
positorum origine effici possit (pp. 268—319).

Alius autem irrationalium binorum temporum ordo diver·
saque numeri natura et origo inest in trimetro iambico ante
semiquinariam et in prioris tetrametri trochaici partis fine
et in aliis eiusmodi metris (pp. 320-332).

De altera irrationalitate, quae spectat ad pedes singulares.
Quae invenitur, ut iam antea sparsim demonstratum est, in ver-
suum periodorumve exordiis, tum in arsibus extremis inesse
consentaneum est (pp. 332—334)‚ maxime autem in clausulis
metrorum claudorum, de quorum natura et generibus expo-

nitur (pp. 334—349).

 

23*

