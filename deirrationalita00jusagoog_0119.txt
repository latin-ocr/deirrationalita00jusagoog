De irrationalitate studia rhythmica. 281

hicum et ionicum a minore nihil aliud intercedere videtur quam
inter iambicum et trochaicum. Si autem dimetri choriambici
et puri et anaclomeni spatia delineamus lineis duabus conti·
nuis (a et b), tum earum puncta coniungimus lineis transversis:
linea inter duas illas media quaelibet (ci, cz) ita secabitur,
ut dimetri irrationalibus temporibus mediis utentis alicuius
spatia oriantur:

 

Item se habet dimetrum choriambicum anaclomenum, quod
ex illo ita fit, si tempus disemum ultimum ponitur primum.
Quod autem choriambi quartam syllabam accipere ictum gravi-
orem contendimus, convenit cum percussione syzygiae iambicae,
utpote cuius thesin posteriorem ictu graviore feriri metricorum
consentiant testimonia (Iubae apud Priscian. de metr. Terentii
p. 420 Κ. Terent. Maur. v. 2249 sqq. Caes. Bass. apud Rufin.
p. 555, 22 sqq.).1) Si igitur in ultima trimetri et tetrametri
syzygia thesis prior in brevius contrahitur per irrationalitatem,
ut supra docuimus, et in stropharum responsionibus metrorum·
que mixtionibus diiambus excipitur choriambo, facile sequitur,
eam thesin, quae nec corripitur nec in brevem mutatur per

rhythmum, tutam atque integram esse propter percussionem
ipsam graviorem.

 

ι) Christius (Μειιπ2 p. 68) Romanos a Graecis in syzygia iambica per-
cutienda discessisse contendit. Nam in priore thesi graviorem ictum po·
suisse Graecos cum magis ex animo suo esse —- speciosum sane argumen-
tum! — tum probari loco illo Aristiden (p. 39 Mu), quo dipodia iambica
dicitur δάκτυλος κατ’ ἴαμβον, ὃς σύγκειται ἐξ ἰάμβου θέσεως καὶ ἰάμβου
deame. At nec constat, quos rhythmos locus ille spectet, tum ne loci
ipsius quidem auctoritas satis firma est, cum paulo ante arsis et thesis
notiones inter se commutatae esse videantur. Accedit, quod loci gramma-
ticorum latinorum repetendi sunta Graeci metrici doctrina, Heliodori Ale-
zaudi-ini, cuius vestigiis insistisse traditur Iuba (Mar. Vict. p. 94, 6).

