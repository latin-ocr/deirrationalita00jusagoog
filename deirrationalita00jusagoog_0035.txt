De irrationalitate studIa rhythmica. 197

merus? an quibus locis pedes dirimuntur a metricis? At in
mediis syzygiis et pedibus (antispastis, ionicis a maiore in
Sotadeis , creticis, aliis) invenitur irrationalitas. ¹) Sin autem
nostrorum musicorum more rhythmi dirimentur, saepe in me-
diis tactibus inerunt tempora irrationalia , velut in ionico di-
metro anaclomeno (ψι-’ὂ-υΙ-α). Pausa autem numeros non
dirimit nisi qui versus scandit, quod est ludimagistri et ti-
ronis, non poetae vel histrionis.

Tamen in Hermanni sententiam temere cessere omnes, qui
adhuc rhythmicam tractavere; imprimis eam defendit West-
phalius (Rh.¹ p. 1203 Frg. u. Lehrss. p. 2263 Rh.³ p. 133). Nemo
autem eorum intellexit hac ratione everti numerorum aequali·
tatis legem, quam principalem omnis rhythmicae et veteris et
hodiernae esse statuunt, utpote cui indulgentes dactylum cyc-
lium introduxerint aliaque novaverint. Nam pede, qui est
dimidio temporis primi auctior, non minus inquinatur numerus
trisemus, quam si tetrasemus pes ei immisceatur. Westphalius
autem, cum heptasemos pedes in strophis dactyloepitriticis
inesse iure negasset, quoniam pedes heptasemi abessent a
rhythmopoeia continua, tamen pedem ex sex moris et dimidia
constantem in rhythmopoeia continua locum habere tacite con-
cessit. At id quoque pedis spatium ab Aristoxeno inde ex-
clusum esse constat.

Boeckhius autem in eo tantum errasse mihi videtur, quod
in thesi eiusdem ipsius pedis, cuius arsis est irrationalis, corri-
pienda acquievit. Nam quoniam constat iambos trochaeosque
maxime cum irrationalibus uti possunt arsibus, non singulis

 

1) Girculo vitioso rursus ex sedibus irrationalibus, quae oculis obi-
ciebantur, fines numeri constituebantur, velut in metris glyconeis et ascle-
piadeis incidere solent post alteram syllabam, cum inventa sit irrationalis.
Item Westphalius (Rh.⁸ p. 181), cum in medio cretico irrationalitatem inesse
posse negaret, Hermauniana ratione illa fretus dochmium divisit in bac-
chium et iambum (i. e. bacchium catalecticum), quoniam in prima et quarta
sede inveniretur irrationalitas (ῦ--Ιῦ-Ῑ). At cum ex. gr. in glyconeo
tertio, quod vocatur, primi duo pedes arsi utantur irrationali, numerum

irrationalem iterari atque idcirco ad rhythmopoeiam continuam spectare
credamus?

