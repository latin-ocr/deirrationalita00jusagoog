De irrationalitate studia rhythmica. 205

tibus exprimitur, id per se rationale esse liquet. Nam excipe-
rentur rationalitate toni partes quaecunque et quantulaecunque.
Atqui in illo ἀποδιδόναι ipso inest, intervallorum spatia ad
numeros redigi non arbitrio, sed accedere debere aliud quid,
quo spatiorum definitionibus fides additur, dico αἴσθησιν. Quod-.
cunque igitur ad numeros revocatur, id auribus distincte an·
tea perceptum esse oportet. Qua de causa in definitione Ari·
stoxenea apud Ps.·Euclidem (p. 10, 18 Mb.) coniunctae sunt
notiones ῥητὰς et γνώριμος, scil. τῇ αἰσθήσει. Semper autem
τὸ ῥητὸν per se comprehendere τοῦ γνωρίμου notionem pu-
tandum est. Neque enim a numeris pendere irrationalitatis
naturam, sed a perceptione, tota Aristoxeni doctrina docet,
cuius principium summum esse αἴσθησιν saepenumero (velut
el. harm. p. 48, 15 sqq. qu.) ipse profitetur. Quo fit, ut inter-
vallum certum quoddam sit quinque toni partium duodecima-
rum, tamen cum an tanti spatii sit necne, dignoscere aures non
valeant, in irrationalium numero sit habendum. ¹)

Atqui Aristoxenus omnium eorum intervallorum, quae in
sex illis tetrachordi divisionibus ἐξαιρέτοις τε καὶ γνωρίμοις
(p. 72, 19) inveniuntur, spatia toni partibus definivit, mihi ergo
constat, percepta adeo esse spatia, qualia definivit. An dieses
illas primum omnes pariter numeris reddidisse, tum vero,
cum de irrationalitate loqueretur, earundem diesium quas-
dam, quia percipi non possent, propterea ne numeris quidem
exprimi posse, sed antea tamquam ludibrii causa numeros eis
se indidisse Aristoxenum confessum esse arbitremur? Atque
si parhypate chromatis mollis, quae in suo genere est gravis-
sima, irrationali intervallo distaret ab hypate, nc τόπος qui-
dem parhypatarum enharmoniarum a chromaticarum regione

 

1) Quae exempla Ps. -Euclidis et Bryennius afferunt intervallorum
rationalium, ea non ab Aristoxeno sunt repetita3 nam alter diesin omnino
praetermisit, alter protulit neque utrum una an plures essent, addidit.
Aristoxenus vero voce δίεσις non utitur absoluta, cum innumerabiles esse
dieses statueret (frg. apud Porphyr. p. 256 = 40, 18 W.). Neque vero exem-
pla definitioni eum addidisse docent el. harm. p. 22, 19 qu., immo accu-
ratiori praecepti explanationi ea relinquenda esse censuit.

Leipziger Studien. XIV. 14

