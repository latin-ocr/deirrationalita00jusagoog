196 ⁴ . Hugo Jusatz

Pars prima.

De irrationalitatis natura.

CAPUT IV.
De virorum doctorum de irrationalitate iudiciis.

Quamvis de irrationalitatis natura et sedibus multas iam
sint prolata, tamen ea tantum aberant, ut certis legibus subi-
cerentur, ut modo rationalitas, quae oculis obiciebatur, causis
levissimis non tam probaretur quam excusaretur, modo, etiamsi
ulla irrationalitatis vestigia neque oculis neque rationi offere·
bantur, tamen ibi extare crederetur, ubi postulare videbatur
numeri aequabilitas. Quam aequabilitatis rationem, qua omnes
deinceps pedes inter se spatio aequi esse creduntur, ex omni-
bus eis, qui nostra aetate de re rhythmica scripsere, unus ser· Α
vare studuit Boeckhius. Nam in pedibus trochaicis iambicis-
que irrationalibus quanto producitur supra modum legitimum
arsis, tanto minui eiusdem pedis thesin statuit (de metr. Pind.
p. 106 sq.; Ind. lect. aest. Berolin. 1825 p. 39). Quod praecep·
tum, quamvis e sincera mente profectum, tamen non prorsus
accipiendum est. Thesin enim chorei irrationalis corripere ve·
tamur ipsis Aristoxeni verbis luculentis p. 34, 11 W.: τὴν μὲν
βάσιν ἰ’σην αὐτοῖς ἀμφοτέροις ἔχων, i. e. aequam thesibus et
spondei et chorei rationalis, quae sunt disemae; neque vero
vel argutissima loci interpretatione probari poterit, eum pedem,
qui χορεῖος ἄλογος vocatur ab Aristoxen0‚ supra spatium trise-
mum non excedere. Quo imprimis argumento prolato Her-
mannus (diss. de metrorum quorundam mensura rhythmica
Opusc. II 105 sqq.; de epitritis doriis, Opusc. III 83 sqq.)
Boeckhii sententiam omnino sustulisse sibi videbatur3 aliam
vero viam ingressus dicit ad sensum sibi innatum provocans
irrationalitate moram adici numer03 quod non fieri nisi in fine
numeri, quoniam ibi pausa accederet. At ubinam finitur nu·

 

