De irrationalitate studia rhythmica. 265

potius non afficiendus est. Quod aperte quadrat in anapaestos
iambicis trimetris immixtos; nam anapaestus ponitur, non ut
aliud numeri ἦθος exprimat atque iambus, sed quia verba
pedem anapaesticum in numerum iambicum transferre ,(μετα-
φέρειν) et legitimo numero excidere (ἐκπίπτειν) poetas sive
cogunt sive adducunt.

Cum autem Aristoxenus harmonicam aequalium artem
adeo fastidiret, ut in barbariem delapsa theatra, musicam in-
quinatam esse et vulgivagam factam diceret (Athen. XIV
p. 632 Β) et musicae studiosis suadeat imitari τὸν ἀρχαῖον τρό-
πον (apud Plut. de mus. c. 32, ex Aristoxeno petita auctore
Westphalio edit. p. 19), tum rhythmica doctrina non respexisse
metra ἂπεμφαίνοντα consentaneum est, sed eorum artem, ex
qua harmonica praecepta derivavit, primae et secundae ae-
tatis auctorum, τιῦν ἀρχαίων, a quibus adhibetur genus en-
harmonium suum (Plut. de mus. 393 Aristox. el. harm. p. 32,
8 qu.). Aristoxenus autem de genuinis lyricorum carminibus
comicorumque fabulis inquisivit fortasse ea de causa, ut cog-
nosceret, quae veteri, quae recentiori rhythmopoeiae τρόπῳ
sint vindicanda. Abiudicavit enim Diagorae Melie carmina
quaedam (Philodem. περὶ εὗσεβ. p. 85 Gomperz)‚ Thespidi co-
moedias aliquot ab Heraclide Pontico subditas (Diog. Laert.
V 92), Epicharmo a Chrysogono tibicine factas (Athen. XIV
p. 648 Ε). Quamquam in Epicharmi, poetae dithyrambicis illis
aetate multo maioris, fragmentis in suspicionem non adductis
omnes comicorum posteriorum licentiae inveniuntur (cf. Grysar
De Doriensium comoedia p. 227 sqq.; Lorentz Epicharmos²
Leben und Schriften p. 158 sq. 226. 233 sqq). Unde sequitur
comicorum licentias non pendere a dithyrambicorum novatio·
nibus. Conicias igitur locos Plutarcheum et Aristideum per-
tinere ad veteris a recentiore arte tragica et lyrica discrimine.
Ac tragicos quidem recentiores anapaestum in medio trimetro
admisisse etiam in nominibus non propriis, testimonia sunt si
non ipsorum fragmenta, at certe versus ab eis interpolati in Eu-
ripidis Iphigenia Aulidensi (v. 652. 817. 1584. 1589) et in Heracld.
(v. 223), tum quod eidem legem Porsonianam neglexere (Iph.

