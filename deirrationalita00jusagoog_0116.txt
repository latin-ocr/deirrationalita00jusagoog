278 Hugo J usatz

servato thesi sequenti non restet duarum morarum spatium,
sed tanto minus, quanto arsis aucta est. Si vero tempus
inane quantulumcunque inter duo illa tempora irrationalia
intercedit, tum temporis spatium, quod restat thesi, adeo de-
minuitur, ut ne longae quidem syllabae pronuntiandae suffi-
ciat. Quapropter factum est, ut iambographorum et tragicorum
optimus quisque, quoties arsi praecedente quamvis brevi sol-
vit thesin paenultimam, ne tum quidem ante solutas syllabas
admittat pausam ‚ sed solutas syllabas collocet in extremo
mediove verbo vel media in duorum verborum coniunctione3
sin autem pausa vel minima est interiecta, solutionem non
admittat. Id quod causae fuisse mihi videtur, cur in pede
quinto solutiones inveniantur tam raro. Solutiones enim, a
quibus verbum non incipit, apud Aeschylum et Sophoclem
non pauciores suntin quinto pede (Eum. 480. 797. Suppl. 388.
Αἱ. 459. 0. R. 719. 1496. El. 326. Ant. 418. Soph. frg. 305, in
melicis trimetris: El. 142. Sept. 849) quam in quarto (Pers. 491.
Sept. 1022. Ε11111. 107. Aesch. frg. 173, 4. Ο. R. 826. Soph. frg.
396, 3. Ο. C. 42. Phil. 4. Pers. 171 [tetram.]). A solutioni·
bus autem tum demum licet incipere verbum, a thesi non
soluta sententiam, cum oratio concitate ac festinanter decurrit,
velut Eum. 41 sq. Soph. El. 887. Ο. R. 430 (anaphora festina-
tionem ostendit). v

Irrationalitatem autem non modo ad arsin, verum etiam
ad thesin spectare, docent metrorum iambicorum catalectico—
rum clausulae. Arsis enim paenultima tum demum excipere
irrationalitatem valet, cum thesis sequens correptionem irra-
tionalem admittit. Thesin autem uniuscuiusque metri ultimam
semper rationalem esse debere supra statuimus. Ex quo se-
quitur arsin eam, quae in metris iambicis acatalectis irratio-
nalitatem excipit (a - υ - ἑ ὲ υΞ), in catalecticis irrationalitate
carere necesse esse (α - υ - υ - τε). Neque vero hic locus est in-
quirere, utrum thesis illa usque ad trisemum spatium produ-
catur, ut vulgo creditur, syllaba autem finalis pro thesi sit
accipienda, an illa servet spatium disemum, ita ut finalis
syllaba arsis loco ponatur et inane tempus addendum sit,

 

 

