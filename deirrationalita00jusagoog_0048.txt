210 Hugo Jusatz

non erat, quo ansam daret Ptolemaeo ad impugnandum. Deni-
que quod Vitruviae, qui Aristoxeni libros inspexisse videtur
(cf. V 5, 9), e chromaticis chrois unam profert toniaeam‚ e
diatonis syntonam (V 4), id factum esse mihi videtur, ne ex-
planationis perspicuitati officeret rerum abundantia, quoniam
ad usum suum una in quovis genere chroa ei sufficiebat. Argu-
mentum vero de ceterarum ebroarum chromaticamm irrationa-
litate ne inde quidem capere poteris, ni forte diatonum molle
quoque sequi chroas irrationales putare vis.

Ac ne in mixtis quidem tetrachordis irrationalia intervalla
inesse arbitror, si modo eis utuntur sonis, quae in tetrachordis
illis sex simplicibus inveniuntur. Constat enim tetrachorda
mixta ita oriri, ut non tam intervalla quam soni mobiles e
diversis generibus chroisve petantur unoque tetrachordo com-
ponantur.

Si igitur lichani sex cum parhypatis quattuor varie uno
tetrachordo coniunguntur, media intervalla interdum accipient
octavas duodecimasve toni partes, tamen ceteris intervallis de
tetrachordi spatio subtractis statim fient γνώριμα κατὰ τὰ με·
γέθη. Nam intervalla non metitur Aristoxenus, nisi ut defini-
antur τάσεις sonorum3 si autem quae τάσις definita erit ab
illa parte, manifestum est eam infinitam non ita fieri, si ab
hac parte continetur intervallo indefinito atque alterius soni
mobilis τάσις mutatur. Sed quomodo mixtionem tetrachor-
dorum non tam ab intervallis quam a sonis pendere voluit
Aristoxenus, eodem in irrationalitate egisse eum conicio, ita
ut ex. gr. tertia toni pars in chromate molli sit intervallum
rationale , in aliis tetrachordi sectionibus irrationale, velut si
diesi enharmoniae additur ἐπὶ τὸ ὀξύ. Atque quamquam vel
alii soni reperiri possunt, qui terminentur intervallis γνωρίμοις
τῇ αἰσθήσει - velut si diesi tritemoriae in acutiore parte ad-
das hemitonium vel tonum —, tamen eis quas protulit tetra-
chordi sectionibus rationalibus se continuisse Aristoxenus vi-
detur, quoniam quaecunque unquam excogitari possent, arte '
sua complecti et doctrina usum excedere ac praeire certe no-
luit. Verisimile igitur est rationalitatem sonorum potius quam

 

 

 

