186 ’ Hugo Jusatz

suram ceteras longae mensuras contulisse, sed universe loqui
de variis syllabarum longarum mensuris rhythmicis. Brevis
autem syllabae rhythmica spatia infra temporis primi spatium
descendere non possunt3 nam tempus primum est omnium
temporum, quae spectant ad usum, brevissimum. Itaque brevis
varia spatia, quoniam disemum spatium attigisse non est con-
sentaneum, intra monosemum et disemum se continuisse ne·
cesse est. Inde sequitur βραχυτέρας τῶν βραχειῶν esse sylla·
bas breves eas, quae irrationalia spatia aliis spatiis irrationa-
libus minora occupant, βραχυτάτην autem τῶν βραχειῶν esse
brevem rationalem. Idem in longis accidere oportet. Μα-
κρότεραι igitur τῶν μακρῶν erunt longae minimam longam ir-
rationalem spatio superantes3 μακροτάτη autem τῶν μακρῶν
utrum disema dicta sit ab Aristoxeno, an fuerit tetrasema auc·
tore Aristide (p. 33 Mb. = 49, 19 W.)‚ an denique pentasema‚
ut volunt anonymus de musica a Bellermanno editus et Arabs
Farabensis (Westph. Rh.³ p. 94), id diiudicare hic non audeo.

Rhythmicus vero is, a quo notiones illae βραχύτεραι τῶν
βραχειῶν et μακρότεραι τῶν μακρῶν repetendae sunt, —— for-
tasse ipse Aristoxenus, — longam et brevem syllabam certe
non introduxit in rhythmicam suam, sed eo consilio mutuasse
a metricis cogitandus est, ut doceret, earum syllabarum ut ne
spatia quidem rhythmica sibi constarent, ita notiones quoque
a rhythmica arcendas esse, atque ut illuderet quodammodo
illas metricorum notiones, comparativum derivasse atque appo-
suisse, quod ex sensu metricorum profecto absurdum fuit, qui
unam longam unamque brevem esse statuerant.

Pauca iam dicenda sunt de ultimis capitis Pselliani primi
verbis , quippe quae viri docti ex Aristoxeni sententia dicta
esse arbitrati in praeceptum a rhythmica alienissimum con-
verterint (Caesar Rh. M. N. F. I p. 628, Grundzuge p. 1623 Brill
p. 233 Westphalius ubique, postremum Rh. ed. III p. 286 sq.).
Extant enim haec: μεγέθη μὲν γὰρ χρόνων οὐκ ἀεὶ τὰ αὐτὰ
κατέχουσιν αἱ συλλαβαὶ, λόγον μέντοι τὸν αὐτὸν ἀεὶ τῶν
μεγεθῶν, ἥμισυ μὲν γὰρ κατέχειν τὴν βραχεῖαν χρόνου, διπλά-
σιον δὲ τὴν μακράν. At inter syllabas eandem semper pro-

 

 

